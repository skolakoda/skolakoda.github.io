---
title: Škola koda na Terazijama, novi kursevi od 15. aprila!
layout: post
image: /images/skola/grupne/skola-koda-grupna-odozgo.jpg
---

![]({{page.image}})

**Velika novost, Škola koda, udruženje programera posvećeno držanju *bootcamp* obuka, od ovog meseca se nalazi u centru Beograda, u Čumićevom sokačetu na Terazijama.**

Od 15. aprila nam kreće novi krug kurseva. Imamo nekoliko novih predavača, prvi put ćemo držati Python, a planiramo i besplatne Arduino radionice vikendom.

## Prijava za obuku

**Možete se [prijaviti](/prijava) za sledeće kurseve:**

- [Uvod u web](/kursevi/uvod-u-web/) (početni, drže Mirjana Zajić i Đorđe Stevanović)
- [Uvod u Python](/prijava?kurs=12) (početni, drži Marko Veninger)
- [Uvod u Javascript](/kursevi/ucimo-javascript/) (početni, drže Mirjana Zajić i Đorđe Stevanović)
- [Praktični Frontend](/kursevi/prakticni-frontend/) (napredni, drži Damjan Pavlica)
- [Full Stack Javascript](/kursevi/napredni-javascript/) (napredni, drži Damjan Pavlica)
- [React i Redux](https://skolakoda.github.io/uvod-u-react/) (napredni, drži Dragan Nikolić Kića)

Svi kursevi su iste cene, plaća se mesečna članarina od 80e, a uglavnom traju 3 meseca. *[Saznaj više](/it-obuka)...*

Od 15. aprila 2019. će krenuti četiri kursa sa najviše prijavljenih, dok će oni sa manje prijavljenih krenuti u sledećem krugu. Sve prijavljene ćemo nazvati da obavestimo koji kursevi kreću, ili koje su alternative.

## Hub Škole koda

Pošto kurseve držimo predveče, prostor Škole koda će preko dana služiti kao neka vrsta haba. 

Članarina za radni prostor (*coworking space*) će biti oko 50-ak eura mesečno, a za stare polaznike je besplatno. Tako da, ako nekom treba prostor za rad, javite se, trenutno još ima puno mesta.

## Ukratko o nama

Škola koda je udruženje programera posvećeno učenju i deljenju veština. Oslanjamo se na sopstvene snage, finansiramo se preko članarine, od čega pokrivamo troškove prostora, opreme, predavača, računovođe i ostalog. Naša primarna delatnost je proizvodnja besplatnih tutorijala.

**Učimo narod programiranju!**
