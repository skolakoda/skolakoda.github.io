---
title: Damjan Pavlica
opis: Damjan Pavlica, diplomirani politikolog koji je uspešno promenio struku i postao programer.
layout: stranica
klasa: biografija
image: /images/skola/damjan.jpg
permalink: /damjan-pavlica
---

![Damjan Pavlica IT predavač u Beogradu]({{page.image}})

**Damjan Pavlica je Full Stack Javascript Developer i osnivač Škole koda.**

Po zanimanju diplomirani politikolog, uspešno je promenio struku i postao programer. Kao profesionalni Javascript developer radio je na više desetina domaćih i stranih projekata. Uža specijalnost mu je Front End Development, ali se takođe bavi bekendom, kao i razvojem igara, mobilnih i desktop aplikacija.

Kao predavač, već godinama drži kurseve programiranja, prvenstveno za omladinu i nezaposlene.

## Biografija

Damjan Pavlica je rođen u Beogradu 1979. godine. Prvi put se sreo sa programiranjem u 7. razredu, praveći muziku i jednostavne animacije u programskom jeziku BASIC, na računaru Commodore 64, što mu je ostao hobi do srednje škole, nakon čega se posvetio bendu i svirakama.

Paralelno sa studijama društvenih nauka, 2004. godine je prošao uvodni web kurs u Berlinu, nakon čega počinje samostalno da izrađuje sajtove. <a href="https://web.archive.org/web/20050404131351/http://www.nikoladjurica.com:80/">Prvi sajt po narudžbini</a> je izradio 2005. godine. Diplomirao je politikologiju na Fakultetu političkih nauka 2006. godine. Paralelno sa politikologijom je dve godine studirao i filozofiju na Filozofskom fakultetu u Beogradu.

Po završetku fakulteta je godinama bio na birou, povremeno radeći neprijavljen razne fizičke poslove. Od 2012. je radio kao novinar-kolumnista u redakciji E-novina, gde je pisao uglavnom o istorijskim temama. Tokom 2013. je intenzivno učio programiranje (i po 16 sati dnevno), ubrzo počevši da radi prve projekte kao freelancer.

Godine 2014. Damjan je pokrenuo organizovanu IT prekvalifikaciju sa Školom koda, držeći kurseve programiranja nezaposlenima raznih profila, koji su, poput njega, bili rešeni da promene profesiju. Od tada, uporedo drži programerske obuke i radi kao developer.

Tokom 2015. godine je radio u firmi nemačkoj firmi Spoiled Milk, gde se upoznao sa procesom rada u IT sektoru i sarađivao sa sjajnim programerima. Tokom 2016. godine je radio u beogradskoj firmi Itekako, gde mu je povereno da vodi Front-end tim na izradi novog sajta nemačke modne kuće <a href="https://www.burdastyle.de/">Burda</a>.

Tokom 2017. godine, Damjan Pavlica je u saradnji sa Centrom za IT edukaciju izvodio programersku obuku za osobe sa invaliditetom u Centru za socijalno preduzetništvo, koju je podržao grad Beograd. Iste godine je sa Školom koda organizovao dotirane programerske kurseve za nezaposlene u Rakovici.

Tokom 2018. godine Damjan je, kao samostalni preduzetnik, radio na izradi novog softverskog rešenja za prodaju karata, za Klub ljubitelja pozorišta. Iste godine je počeo da drži obuku zaposlenih po IT firmama i IT prekvalifikaciju za nezaposlene, u saradnji sa Komtrejdovom Code akademijom.

Damjan danas drži obuke sa svojom Školom koda, kao i u saradnji sa drugim organizacijama i školama. Pored toga, radi kao developer na projektima, samostalno i u saradnji sa kredibilnim kompanijama.

U slobodno vreme bavi se mikroelektronikom, razvojem igara i programa otvorenog koda.

## Portfolio

Za javno dostupne sajtove, aplikacije i igre koje je Damjan pravio, vidi <a href="https://mudroljub.github.io/">portfolio</a>.

## Blog

Damjan Pavlica je autor bloga <a href="http://damjanpavlica.wordpress.com/">Damjanov svet</a>.

<div class="author-wrapper uokvireno" itemscope itemtype="http://schema.org/Person">
  <img 
    class="author-page-img circle" 
    src="https://sr.gravatar.com/userimage/56596340/26e1c70225c1c275aadd8ce7863fa6f9.jpg?size=200" 
    itemprop="image" 
    alt="Damjan Pavlica hakuje">
  <div>
    <p>Zdravo, ja sam <span itemprop="name">Damjan</span>, <span itemprop="jobTitle">osnivač</span> Škole koda. Započeo sam sulud poduhvat pisanja <a href="/kursevi">desetak programerskih udžbenika</a> istovremeno. Kursevi koje držim zapravo su sadržaji budućih knjiga. Držanje radionica je samo sredstvo da dođem do cilja, besplatne računarske literature na srpskom jeziku.</p>
    <span class="social">
      <a itemprop="sameAs" href="https://stackoverflow.com/users/3576214/damjan-pavlica"><img src="/images/ikonice/stack.svg" alt="stack-overflow" title="Stack Overflow"></a>
      <a itemprop="sameAs" href="https://github.com/mudroljub"><img src="/images/ikonice/github.svg" alt="github" title="Github nalog"></a>
      <a itemprop="sameAs" href="https://twitter.com/DamjanPavlica"><img src="/images/ikonice/twitter.svg" alt="twitter" title="Twitter"></a>
      <a itemprop="sameAs" href="https://www.linkedin.com/in/damjanpavlica/"><img src="/images/ikonice/linkedin.svg" alt="linkedin" title="Linkedin"></a>
      <a itemprop="sameAs" href="https://damjanpavlica.wordpress.com/"><img src="/images/ikonice/wordpress.svg" alt="wordpress-blog" title="Damjanov blog"></a>
      <a itemprop="sameAs" href="https://www.youtube.com/c/DamjanPavlica"><img src="/images/ikonice/youtube.svg" alt="youtube" title="Damjanova muzika"></a>
    </span>
  </div>
</div>