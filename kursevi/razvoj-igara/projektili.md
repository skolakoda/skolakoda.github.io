---
title: Projektil (hitac)
layout: lekcija-razvoj-igara
permalink: /projektil
---

![projektil](/images/razvoj-igara/let-projektila.gif)

**Projektil ili hitac je predmet koji bačen, udaren ili ispaljen leti kroz vazduh. Nauka o kretanju projektila zove se balistika.**

Hitac je pokrenut silom koja deluje u vrlo kratkom vremenskom periodu (impuls). Nakon što je pokrenut u fazi lansiranja, projektil ulazi u fazu kretanja projektila, gde više ne deluje početna sila.

## Putanja projektila

Projektil ima lučnu (paraboličnu) putanju. Ako isključimo sve druge sile, hitac dostiže maksimalni domet kada je ugao lansiranja 45°.

![balistika](/images/razvoj-igara/balistika.gif)

## Nezavisnost dimenzija

![horizontalno-vertikalno](/images/razvoj-igara/nezavisno-horizontalno-vertikalno.png)

Najlakši način da pristupimo 2D projektilu je da odvojimo horizontalnu osu od vertikalne. `x` i `y` dimenzija su potpuno nezavisne jedna od druge.

Pokušajmo jednostavan eksperiment. Stavimo dve iste lopte na sto. Jednu gurnemo preko ivice, a drugu samo pustimo. Obe bi trebalo da dodirnu tlo u isto vreme. Štaviše, i ako jedan metak ispalimo vodoravno, a drugi ispustimo, oba će pasti na zemlju u isto vreme.

Kada je hitac ispaljen vodoravno, početna vertikalna brzina mu je nula, a potom raste usled gravitacije.

![bombardovanje](/images/razvoj-igara/bombardovanje.gif)

<!-- ![projektil](/images/razvoj-igara/projektil.gif)
![projektil2](/images/razvoj-igara/projektil2.gif) -->

## Literatura

- Khan Academy, [*Visualizing vectors in 2 dimensions*](https://www.khanacademy.org/science/physics/two-dimensional-motion/two-dimensional-projectile-mot/v/visualizing-vectors-in-2-dimensions)
