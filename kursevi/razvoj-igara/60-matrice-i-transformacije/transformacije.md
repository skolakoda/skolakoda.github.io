---
title: Uvod u transformacije
layout: lekcija-razvoj-igara
permalink: /transformacije
---

![](/images/razvoj-igara/linear-transformations.png)

**Transformacije su funkcije koje preslikavaju tačke iz jednog vektorskog prostora u drugi.** Mogu biti:

- **linearne** i
- **nelinearne**

## Linearne vs nelinearne transformacije

Kod linearnih transformacija ishodište ostaje na istom mestu, a prave linije ostaju prave, čuvajući međusobne odnose kao što su paralelnost i proporcionalnost. Primeri su pomeranje, skaliranje i rotacija predmeta.

Kod nelinearnih transformacija linije ne ostaju nužno prave i paralelne. Primeri su savijanje, perspektivna projekcija (linije se spajaju u tački gledišta) i razne distorzije poput uvijanja.

Linearne transformacije se mogu predstaviti matricama. Transformacija nastaje tako što se izvorna matrica pomnoži sa transformacionom matricom. 

Za razliku od linearnih, nelinearne transformacije su složenije i ne mogu se predstaviti pomoću matrica.  Mogu biti vizuelno veoma zanimljive i često se koriste za specijalne efekte.

![](/images/razvoj-igara/nelinearne-transformacije.jpg)
