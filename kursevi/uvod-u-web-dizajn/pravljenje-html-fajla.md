---
title: Pravljenje HTML fajla
layout: lekcija-html
permalink: /pravljenje-html-fajla
image: https://www.graycelltech.com/wp-content/uploads/2015/06/GCT-HTML5.jpg
---

![]({{page.image}})

**Put od 10.000 koraka započinje jednim korakom. Put razvoja weba započinje kreiranjem HTML fajla.**

Da bismo započeli pisanje HTML-a, ne trebaju nam server, hosting ili veza sa internetom. Potreban je samo editor u kom možemo praviti `.html` fajlove i pregledač za njihov prikaz.

### Korak 1: Otvori editor

Otvori tekst editor po izboru. Nemoj koristiti procesore za obradu testa, kao što su WordPad ili Word, jer oni kreiraju drugačije fajlove od onih koji su nam potrebni.

### Korak 2: Napravi fajl

Otvori novi fajl i prekucaj sledeći HTML kod u njega:

```html
<!DOCTYPE html>
<h1>Zdravo svima!</h1>
<p>Dobrodošli na moj sajt</p>
```

Kod je krajnje jednostavan, samo dodaje naslov i pasus na stranicu. Ako još uvek ne razumeš kod, bez brige.

### Korak 3: Sačuvaj fajl

Nakon što prekucaš kod (kucanjem zapravo učimo, ne kopiranjem), sačuvaj fajl pod nazivom `index.html`. Proveri da editor nije promenio ekstenziju; neki editori to rade. Pregledač će na osnovu `.html` ekstenzije znati da je to HTML fajl, i prikazaće ga pravilno.

Ako koristiš Windows, podesi da prikazuje ekstenzije fajlova. U suprotnom, fajl će dobiti ekstenziju poput `index.html.txt`, pa je pregledač neće prepoznati.

{:.uokvireno.ideja}
Sada, kada imamo HTML fajl, možemo ga objaviti na webu.
