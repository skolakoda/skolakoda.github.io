---
title: Uvod u HTML
layout: lekcija-html
permalink: /uvod-html
---

**HTML je osnovni jezik weba. Sve stranice su njime napisane.**

HTML je jezik za opis strukture dokumenta. HTML se sastoji od oznaka u uglastim zagradama, koji govore pregledaču od čega se sastoji naša stranica. Na primer `<p>` je pasus, `<h1>` naslov, a `<img>` slika.

Oznake (tagove) na svakoj stranici možeš videti klikom na desno dugme miša i `View page source`. Pažljivo pogledaj i pokušaj da prepoznaš neke od tagova.

Iako neki HTML tagovi utiču na prezentaciju, to nije osnovna namena jezika - time se bavi CSS. 

## Učimo putem primera

U našem editoru uživo možeš isprobavati kod, rezultat odmah izlazi na simulatoru uređaja. Slobodno pokušaj da promeniš bilo šta, ništa ne možeš pokvariti:

{:.html-ulaz}
```html
<h1>Zdravo svete</h1>

<p>Zdravo svete. Ja sam prvi pasus.</p>

<p>Zdravo, ja sam drugi pasus.</p>

<h2>Ja sam podnaslov</h2>

<p>Ja sam još samo jedan pasus.</p>

<h3>Ja sam još manji podnaslov</h3>
```

{:.uokvireno.ideja}
Gornji kod možeš prekopirati u `.html` fajl i pokrenuti sa svog računara!
