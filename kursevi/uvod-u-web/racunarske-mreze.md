---
title: Uvod u računarske mreže
layout: lekcija-web
permalink: /racunarske-mreze
image: /images/koncepti/web/computer-network.png
---

![]({{page.image}})

**Računarska mreža podrazumeva postojanje najmanje dva uređaja koji međusobno komuniciraju i razmenjuju podatke. Obično je u mrežu povezano više računara, a širenjem interneta došlo je do povezivanja većine računara na svetu.** 

Računarska mreža je sistem koji se sastoji od uređaja, međusobno povezanih komunikacionom opremom, snabdevenih odgovarajućim softverom kojim se ostvaruje kontrola i omogućuje prenos podataka.

Uređaji komuniciraju naizmeničnim slanjem podataka koji su zapisani digitalno, a koji se nekada privremeno prevode u analognu formu kako bi mogli da se prenesu analognom komunikacionom opremom. 

## Uređaji i oprema

Kako bi se organizovala komunikacija, pored uređaja koje direktno koristimo koji se nalaze na krajevima, tzv. hostova (eng. *host* - domaćin), u mrežama učestvuju i mnogi posredni uređaji, kao mostovi, habovi, svičevi, ruteri. Uređaji su povezani žicom ili bežično. Mrežna komunikacija odvija se putem sistemskog softvera (na primer, drajvera za komunikacione uređaje) ili aplikativnog softvera koji korisnik koristi (na primer, klijent elektronske pošte ili pregledač veba).

## Intranet

Za internu mrežu unutar organizacije koristi se termin **intranet**. Pojedine računarske mreže, zarad bezbednosti podataka, ostaju izolovane i ne povezuju se u šire mreže, niti na internet. Iako je ovakva fizička izolovanost najjača moguća zaštita, ona je ipak ekstremna, pa se u praksi primenjuju drugi načini zaštite podataka.

## Literatura

- [Računarske mreže i internet](https://tehnickoinformaticko.weebly.com/ra269unarske-mre382e-i-internet.html)