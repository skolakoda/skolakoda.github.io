---
title: Korisničko iskustvo
layout: lekcija-html
permalink: /korisnicko-iskustvo
---

**Postoje brojne funkcije koje, ako dodamo svom sajtu, mogu da poboljšaju njegovu upotrebljivost.**

## Dodajte polje za pretragu

Mnogi korisnici odmah traže polje za pretragu kada žele da pronađu nešto na sajtu. Bez obzira koliko smo vremena i truda uložili da napravimo jasnu navigaciju, neko ko traži informacije o proizvodu će pogledati da li na vašoj stranici postoji polje u kome može da unese reč i dobije rezultate pretrage.

Ponekad dobru pretragu nije lako implementirati. Neki pretraživači, kao što je Google, omogućavaju da dodamo nji­hovu tražilicu na svom sajtu: http://www.google.com/cse/

## Koristite kratke i jasne URL adrese

Ako su URL adrese na sajtu kratke i lake za pamćenje, to će posetiocima olakšati njihovo deljenje.

## Vodite računa o mobilnim posetiocima

Pre­gledanje weba na mobilnim telefonima se razlikuje od pregledanja na računarima. Mobilni posetioci tačno znaju šta traže i kada to pronađu, preduzeće neku radnju. Oni koriste mobilne uređaje da bi pristupili lokalnim informaci­jama, pratili novosti ili kupili proizvode i usluge.

Korisnici mobilnih uređaja su orijentisani na zadatke. Oni obično posećuju stranice zbog određenog razloga. Ako ne obave planiran zadatak, brzo će potražiti drugi sajt. Potrudite se da im obezbedite ono što žele što je moguće brže i lakše. Na primer, korisno je da sajt resto­rana odmah prikaže adresu mobilnim posetiocima, jer neko ko gleda taj sajt na telefonu verovatno traži dobro mesto za ručak.

### Literatura

* Laura Lemay, Rafe Colburn, Jennifer Kyrnin, *HTML5, CSS3 i JavaScript za razvoj veb strana*, Beograd, 2016.
